---
title: "Jak mierzyć NPS"
date: 2018-11-28T15:15:34+10:00
featured: true
weight: 2
---

NPS obliczamy na podstawie odpowiedzi na jedno pytanie. 
To pytanie zwykle brzmi “Na ile byłabyś skłonna polecić firmę X przyjacielowi lub koledze?”, choć czasem niektórzy odrobinę je modyfikują. 

# NPS
Badani odpowiadają na skali od 0 - "wcale" do 10 - "bardzo skłonny polecić".

- Klientów którzy dają 9 lub 10 punktów nazywamy Promotorami. 
- Klientów którzy dają 7 lub 8 punktów nazywamy Neutralnymi. 
- Klientów którzy dają 6 lub mniej punktów nazywamy Detraktorami. 

NPS **Net Promoter Score** - to odsetek klientów którzy są Promotorami w stosunku do wszystkich klientów, pomniejszony o odsetek klientów którzy są Detraktorami (dlatego nazwa Net).

Jeśli na przykład zbadamy 100 klientów i 30 będzie Promotorami, 50 Neutralnymi a 20 Detraktorami NPS policzymy tak:

> 30% (odsetek Promotorów) - 20% (odsetek Detraktorów)
> to da NPS = 10%

Jak widać najlepszy możliwy NPS to 100%, gdy wszyscy klienci są Promotorami. Najgorszy możliwy to -100%, gdy wszyscy są Detraktorami.
Zwykle NPS waha się w okolicach pomiędzy 10% a  40%. Dla firm które są liderami (Apple, Amazon, itp) wskaźnik NPS może przekraczać 70%.

Aby policzyć NPS w Excelu możesz każdemu:
 - Promotorowi przypisać wartość 1
 - Neutralnemu wartość 0
 - Detraktorowi wartość - 1
 
 Następnie obliczyć średnią z tych wartości, to będzie NPS. 
 
<div class="row justify-content-center">
      <div class="col-auto">
        <a class="button button-primary" href="{{site.baseurl}}/services">Zobacz naszą ofertę</a>
      </div>
</div> 
 
 